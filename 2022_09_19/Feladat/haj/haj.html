<!DOCTYPE html>  
<html lang="hu">
<head>
<title>7 érdekesség</title>
<meta charset="utf-8">
    <link rel="stylesheet" type="text/css" href="haj.css">
     <meta name="viewport" content="width=device-width,initial-scale=1.0" charset="UTF-8">
</head>
<body>
    <p class="kozepre"><img class="fejlec" src="cim.png" alt="haj" title="haj"></p>
<h1>7 érdekesség, amit jó tudni a hajról</h1>
    <p class="dolt"><a href="#hanyhajszal">Hány szál van belőle</a>,<a href="#meddig"> miért hullik</a>, <a href="#mennyitno">hogyan nő?</a></p>
    <p class="felkover">Meddig él egy hajszál? Hány hajszálunk van? Miért hullik ki a hajunk? Milyen hosszúra nőhet a haj? Ezekre és más érdekes kérdésekre is választ kaphat cikkünkben.</p>
    <ul>
    <li><h2 id="hanyhajszal">Hány hajszál található a fejünkön?</h2></li>
        </ul>
<p>Annyira nem is sok, mint elsőre gondolnánk. Átlagosan azt mondhatjuk, 100-150.000 hajszálunk van, de bármilyen meglepő, hajszálaink száma függ a hajszínünktől is. A szőkék kb. 140.000 vékonyabb, a barnák kb. 100.000 kicsit vastagabb, a vörösek csak 85.000, de viszonylag vastag hajszálat számolhatnának meg a fejükön.</p>
                                            <ul>   <li><h2>Mikor kezd el nőni a hajunk?</h2></li></ul>
        <img class="kep" src="szerkezet.jpg" alt="Szőrtüsző" title="Szőrtüsző">
<p>Az ember haja embrionális korban, a 6. terhességi héten kezd el kifejlődni. Ekkor körülbelül ötmillió szőrtüsző jelenik meg a bőrünkben, melyek száma a születés után már nem nő. A szőrtüszőkből nem feltétlenül nő szőrszál, és egy adott szőrtüsző az élet során különböző típusú haj-, illetve szőrszálakat tud növeszteni. Így például a pubertáskori szakállszőrzethez szükséges tüszők is az embrionális kortól kezdve várják, hogy a hormonális változások hatására működésbe léphessenek. A haj rendszerint kissé gyorsabban nő, mint a test más helyein található szőrzet, mivel a fejbőr hajhagymái aktívabban működnek. A szőrtüszők működése alapvetően genetikai és hormonális meghatározottságú.</p>
                                    <ul><li><h2 id="meddig">Meddig él egy hajszálunk?</h2></li></ul>
<p>A haj, illetve a szőrszálak élettartama nagyon különböző lehet. Egy átlagos hajszál körülbelül 7 évet él. A növekedési fázis a férfiaknál 2-4, a nőknél 4-6 évig tart. 2-4 hetes átmeneti időszak után a hajszál - úgymond - még 3-4 hónapot tölt a fejen, majd kihullik, hogy helyet csináljon az új hajszálnak. Egy hajtüsző egymás után 10-12 hajszálat tud növeszteni. Így elméletileg 90-100 éves korunk környékére szinte teljesen kopasznak kellene lennünk - ez azonban azért nincs mindig így, mert a fejbőrünkben is van néhány "alvó" szőrtüsző, amelyek később aktiválódnak.</p>
                                <ul><li><h2 id="mennyitno">Mennyit nő egy hajszál?</h2></li></ul>
<p>A növekedési fázisban levő hajszál naponta átlagosan 0,3 mm-t, azaz háromnaponta mintegy egy millimétert nő. Mivel évente így körülbelül 15 cm-rel számolhatunk, a leghosszabb frizura a férfiak esetében vágás nélkül 40-50, a nőknél 70-80 cm hosszú is lehet. Ennél hosszabb viszont nem valószínű, hiszen egy ekkora hajszál rövidesen kihullik, és a következő megint elölről kezdi a centimétereket. Ráadásul egy ilyen hosszú hajszál súlya már komoly megterhelést jelent a hajhagymának.</p>
                              <ul><li><h2>Hajhullást okoz-e a fogyókúra?</h2></li></ul>
<p>A drasztikus, egyoldalú fogyókúráknak bizony lehet hajhullás a következménye. A hajhagyma gyorsan osztódó sejtjei különösen érzékenyek a szervezetbe vagy a fejbőrre kerülő különböző mérgekre (például hajfestéskor, daueroláskor alkalmazott szerekre), valamint a tápanyaghiányra. Nem szándékosan, de sokan a kilókkal együtt a hajuktól is megszabadulnak. A vitamin- és nyomelemhiány nem azonnal bosszulja meg magát, hanem a hiány beállta után mintegy két hónappal.</p>
                                    <ul> <li><h2>Hajhullást okoz, ha sapka nélkül vagyunk a hideg levegőn?</h2></li></ul>
<p>Bár egyesek állítják, hogy a hajhagymák megfázása is okozhat kopaszságot, a bőrgyógyász szakemberek szerint erre nincs egyértelmű bizonyíték. Azaz nem vesztjük el hajunkat, ha például hajmosás után, még kissé nedves hajjal indulunk el. Az már más kérdés, hogy a gyorsan lehűlő fejbőr miatt viszont egy megfázással gazdagodhatunk.</p>
                                                                 <ul> <li><h2>Élősködők is okozhatnak hajhullást?</h2></li></ul>
        
<p>A "demodex folliculorum" egy apró, nyolclábú atka, amely beépül a hajtüszőkbe és elszívja a táplálékot, ezzel a haj szerkezetének károsodását okozza. Végső soron ritkuló, egészségtelen hajat, hajvesztést és gyulladást okoz a környező szövetekben. A demodex teljes életciklusát a gazdaszervezeten élősködve tölti. Az atkák növekedése következtében a pórusok eltömődnek, és fertőzés alakul ki a környékükön. Napközben az atkák a tüszőkben maradva annak fehérjéit, táplálékait eszik, éjjelenként a fejbőrön párkereső útra szélednek, és intenzív mozgásukkal irritálják az idegvégződéseket, ami a fejbőrön viszkető érzést okoz. Ha pedig a hajhullás mellett a fejbőre vörös és viszket, illetve pikkelyesen hámlik, akkor a tünetei gombára utalhatnak, melyet a Tinea capitis nevű gomba okoz.</p>

</body>
</html>